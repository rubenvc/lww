.. Leer- en werkwijzer documentation master file, created by
   sphinx-quickstart on Mon Jun 17 15:07:44 2019.
   You can adapt this file completely to your liking, but it should at least
   contain the root `toctree` directive.

============
Infofiche
============

Doel van een presentatie
*************************

1. Je maakt blabla
2. Put multiple turtles into a list and use a for loop over that list to do the same thing to multiple turtles at once!
3. Play the guessing game using a while loop.

Inhoud
*********

Voorbereiding
++++++++++++++
Een goede presentatie voorbereiden kost tijd. Het is niet eenvoudig om een boeiende presentatie te geven. Veel presentaties zijn saai, langdradig, bevatten teveel informatie of missen structuur. De oorzaak hiervan is meestal een gebrek aan voorbereiding.
Een goede voorbereiding betekent:
- je doelstelling formuleren: "Waarover ga je spreken?";
- je doelgroep analyseren: "Voor wie spreek je?";
- daarna pas je boodschap en de wijze van presenteren bepalen.
Voorbereiden betekent ook dat je ondersteunende hulpmiddelen als een beamer, micro, video- of audiofragmenten vooraf grondig test.

Eerst inhoud, daarna opmaak
+++++++++++++++++++++++++++++

De inhoud van je dia’s is het belangrijkste maar de vorm heeft een belangrijke ondersteunende functie. Bepaal eerst de titels van je dia's en zorg zo voor een logische structuur. Zoek daarna welke informatie je per dia zult geven. Je kunt pas goede afbeeldingen of citaten vinden als je overzicht hebt over de hele presentatie.

Structuur
++++++++++
- duidelijke vermelding van het onderwerp, je naam (en klas-vak-...) desnoods vergezeld van een goed beeld
- Indien het een vrijere opdracht is, een inhoudsopgave waar je overloopt waarover je zult spreken. Doe dit niet als je een opgelegde structuur hebt gekregen en iedereen weet waarover je het zult hebben.
- per afgebakend onderdeel één dia
- slot

Vragen
+++++++

Bereid je voor op vragen uit het publiek. Ga vooraf even na over welke dia’s je publiek vragen of een andere mening kan hebben. Denk eens na over de manier waarop je met deze vragen zal omgaan. Ga vooral in op vragen die relevant zijn voor de hele groep.

Einde
++++++

Zorg voor een duidelijk einde in je presentatie. Zo vermijd je het genante stiltemoment op het einde wanneer je klaar bent maar dit niet duidelijk hebt gemaakt. Een klassieker is om te eindigen met de kern van je presentatie om daarna aan het publiek te vragen of zij nog vragen hebben.

Spellingscontrole
+++++++++++++++++++

Controleer je presentatie altijd nog eens op taalfouten. Wanneer je publiek spelfouten opmerkt in je presentatie verlies je aan geloofwaardigheid en zal de aandacht vooral op de fout liggen en niet op jouw verhaal.

Technisch
*************

Hoeveelheid informatie
++++++++++++++++++++++++

Plaats niet te veel informatie op je dia's. Gebruik vooral kernwoorden en zeker geen volzinnen.
Hanteer de 1-6-6 regel:
- 1 dia per onderwerp
- maximaal 6 regels per dia
- maximaal 6 woorden per regel

Niemand gaat vallen over één regel teveel of één woord teveel. Probeer toch de regel in de mate van het mogelijke zo strikt mogelijk toe te passen. Zo verplicht je jezelf er toe om je dia's beknopter te houden.

Lettertype
++++++++++++

- Kies een lettertype zonder schreef, zoals Arial, Calibri, Tahoma of Verdana. Die zijn optimaal voor de leesbaarheid op grote afstand.

- Zorg ervoor dat je tekst duidelijk leesbaar is. Een lettertypegrootte van 24pt is het minimum.

- Maak geen gebruik van onderlijnen, cursieftekst of hoofdletters, hiermee verminder je de leesbaarheid. Wil je een woord benadrukken, zet het dan in vet.

Kleurgebruik
++++++++++++++

- Kies voor een duidelijk kleurschema. Bleke achtergrond met donkere tekst of donkere achtergrond met bleke tekst.
- Combineer nooit twee specifieke kleuren.
- Hou er rekening mee dat ingebouwde stijlen in programma's zoals PowerPoint niet altijd goed zijn.

Animatie
++++++++++

PowerPoint en Prezi bieden een breed gamma aan animatiemogelijkheden. Denk maar aan tekstfragmenten die je pagina komen binnenzweven of letters die stuk voor stuk in je titelbalk vallen. Animaties zijn leuk voor een ludieke intro of wanneer je de aandacht wil vragen maar wanneer je ze gebruikt in iedere dia wordt dit erg vermoeiend voor je publiek.

- Kies voor sobere animaties die nuttig zijn.
- Vermijd dat je teveel moet klikken door teveel en overbodige animaties.
- Denk na over welke info je direct wil tonen aan je publiek (zeker de titel, misschien een foto) en plaats op deze zaken geen animatie. Zo zijn die direct te zien wanneer je naar de volgende dia gaat. Zo moet je zelf niet raden waarover het zal gaan en vermijd je een overbodige klik.
- Kies voor sobere diaovergangen.

Beelden
+++++++++

Laat ZIEN wat je wilt zeggen. Je publiek leest de dia's als een affiche. Gebruik dus zo weinig mogelijk tekst en veel beeldmateriaal . Probeer een concreet verhaal te vertellen rond kernwoorden of afbeeldingen in je presentatie. Hierdoor verhoog je de belevingswaarde van je publiek en win je zelf aan geloofwaardigheid. Vertel dus altijd meer dan wat op je dia staat!

- gebruik passende afbeeldingen, animaties of video's (geen nutteloze vulling)
- zorg ervoor dat de afbeeldingen van voldoende kwaliteit zijn

Stijl
+++++++

Kies voor een overduidelijke stijl in je presentatie. Dit betekent:

- 1 lettertype
- 1 kleurschema
- 1 type van animatie
- 1 type van diaovergang

Het is niet de bedoeling om aan te tonen dat je weet hoe je dit allemaal kunt veranderen. Kies één iets en pas dit standvastig toe in je presentatie.